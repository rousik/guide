## Koronavirus není obyčejná chřipka
**Ani pokud vše dopadne dobře**

Odhadovaná smrtnost 3.5% podle WHO je průměrem přes všechny věkové kategorie. Z analýz vyplývá, že pravděpodobně jen malé množství případů probíhá zcela bez příznaků. Riziko je významně vyšší pro jedince nad 60 let a pro osoby s chronickými zdravotními problémy.

![Graf úmrtnosti COVID-19 je okolo 14.8% u lidí nad 80 let a pod 1% u lidí pod 50](/images/mortality-rate-by-age.svg)

V prvních fázích epidemie jsme doufali, že úmrtnost 3.5% byla silně nadhodnocena, nicméně novější informace [tyto naděje nepodporují](https://www.statnews.com/2020/02/25/new-data-from-china-buttress-fears-about-high-coronavirus-fatality-rate-who-expert-says/). Data z Jižní Koreje jsou ze všech míst nejpříznivější ([úmrtnost 0.7%](https://twitter.com/marcelsalathe/status/1236914078632812544)); nicméně je třeba si uvědomit, že Korea má a) daleko mladší populaci než ostatní země, b) Jižní Korea (v porovnání s USA a většinou ostatních zemí) reagovala na situaci velice rychle a agresivně už od prvních dní - jejich systém plošného a rozsáhlého testování byl zaveden brzy, vláda jednala s mimořádnou transparencí a podporou občanů, a v zemi bylo k dispozici ["drive-through" testování](https://twitter.com/cnni/status/1234524871226482688). Je-li tento kmen Koronaviru podobný ostatním virům co do fungování, agresivní opatření, které snižují komunitní šíření, vedou také k tomu, že nakažení jedinci jsou vystaveni menším "dávkám" viru, což může zmírnit průběh infekce a snížit úmrtnost. Jenom čas ukáže, jak se věci mají.

Ale i kdyby skutečná smrtnost COVID-19 byla jen okolo 1% ([dle dostupných dat z výletní lodi Diamond Princess](https://wwwnc.cdc.gov/eid/article/26/6/20-0452_article)), uvědomte si, že i to je [desetkrát více než běžná chřipka](https://www.bloomberg.com/opinion/articles/2020-03-05/how-bad-is-the-coronavirus-let-s-compare-with-sars-ebola-flu).

![Graf smrtnosti COVID-19. Odhad smrtnosti mezi 0.5% a 4.0%. Smrtnost běžné chřipky je 0.1%](/images/mortality-rate.svg)

> 61,099 úmrtí v důsledku sezónní chřipky ve spojených státech v průběhu let 2017-2018 odpovídá smrtnosti 0.14% z celkového 44.8 milionu případů. Tomu odpovídá 808,129 hospitalizací, což odpovídá zhruba 1.8%. Předpokládáme-li, že  COVID-19 nákaza bude mít ve Spojených státech stejný rozsah, musíme počet hospitalizací a úmrtí násobit 5 až 10 krát a obdržíme 300-600 tisíc úmrtí a [4-8 milion hospitalizací v zemi, která má k dispozici 923107 nemocničních lůžek](https://www.bloomberg.com/opinion/articles/2020-03-05/how-bad-is-the-coronavirus-let-s-compare-with-sars-ebola-flu) (pro veškeré nemoci).

Pro většinu lidí bude průběh onemocnění mírný, nicméně v průběhu mírné nemoci budou tito lidé schopni nakazit lidi v okolí. **Takto se choroba šíří.** Ti, kdo nebudou mít štěstí, budou mít průběh onemocnění velice těžký. Smrtnost neposkytuje úplný obrázek. Informace z Itálie napovídají tomu, že [10% případů vyžaduje krom hospitalizace též intenzivní péči](https://twitter.com/marcelsalathe/status/1235662457261023232) po dobu [3-6 týdnů](https://www.washingtonpost.com/health/2020/03/07/how-doctors-treat-sickest-coronavirus-patients/). Tato situace není udržitelná.
