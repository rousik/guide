### Udržujte čistý domov a dezinfikujte

[Doporučení od CDC (v Angličtině) najdete zde.](https://www.cdc.gov/coronavirus/2019-ncov/prepare/cleaning-disinfection.html)

[Zde najdete doporučení jak dezinfikovat v domácnosti (v Češtině)](https://www.seznamzpravy.cz/clanek/koronavirus-u-vas-doma-jak-spravne-dezinfikovat-v-domacnosti-95594)

Čistěte a dezinfikujte často používané povrchy a předměty, jako kupř. stoly, kliky, vypínače, pracovní plochy, klávesnice, telefony, kohoutky, dřezy a podobně. Špinavé povrchy nejprve omyjte mýdlovou vodou nebo podobnými čisticími prostředky před tím, než je budete dezinfikovat.

Dezinfekční roztok můžete připravit smícháním 4 dílů Sava na 100 dílů vody (2dl Sava na 5 litrů vody), případně můžete použít 3% roztok peroxidu.

Pokud je to prakticky možné, zařiďte si doma dekontaminační prostor. Po návratu z venku si zde zujte boty a svlékněte vnější vrstu oděvů.  Pracujete-li v rizikovém prostředí (kupř. nemocnice, obchody, domov seniorů), okamžitě svůj oděv dejte do pračky a usušte v sušičce na vysoké teplotě nebo alespoň na slunci. Ihned si umyjte ruce. Izolujte poštu, balíčky a věci, co jste právě nakoupili (včetně jídla) předtím, než je přinesete domů. Nechte věci v izolaci alespoň pár hodin. Jste-li v rizikové skupině, zvažte delší čas izolace (několik dní), vyhněte se syrové zelenině a dekontaminujte všechny věci, které si přinesete domů (nebo které přijdou poštou).

[Výzkum ukazuje](https://www.medrxiv.org/content/10.1101/2020.03.09.20033217v1.full.pdf), že Koronavirus může přežít až 4 hodiny na měděném povrchu, až 3 dny na povrchu z umělé hmoty a nerezové oceli a až 24 hodin na kartonu.
