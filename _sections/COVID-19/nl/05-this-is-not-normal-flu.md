## Dit is geen normale griep 
**Zelfs niet in het beste geval** 

De schatting van de Wereldgezondheidsorganisatie van een sterftecijfer van 3,5% is een gemiddelde voor alle leeftijdsgroepen. 
Volgens directeur van het Center for Disease Control and Prevention (Amerikaans instituut voor volksgezondheid) Dr. Robert Redfield, [vertonen tot 25% van de gevallen geen symptomen, maar zijn ze wel besmettelijk. COVID-19 is waarschijnlijk drie keer meer besmettelijk dan griep](https://www.npr.org/sections/health-shots/2020/03/31/824155179/cdc-director-on-models-for-the-months-to-come-this-virus-is-going-to-be-with-us). Data uit Ijsland [suggereert dat zelf tot 50% van de gevallen asymptomatisch zijn](https://www.cnn.com/2020/04/01/europe/iceland-testing-coronavirus-intl/index.html). Er bestaat een zeer sterke consensus dat personen van 60 jaar en ouder en mensen met onderliggende aandoeningen het meest worden getroffen. 

![Grafiek met het sterftecijfer van COVID-19 is 14,8% bij volwassenen ouder dan 80 jaar en is minder dan 1% bij mensen onder de 50](/images/mortality-rate-by-age.svg) 

Eerder in de epidemie was er hoop dat 3,5 procent schromelijk werd overschat, maar naarmate het bewijsmateriaal blijft opduiken, is er [afnemende steun voor die hoop](https://www.statnews.com/2020/02/25/new-data-from-china-buttress-fears-about-high-coronavirus-fatality-rate-who-expert-says/). De cijfers uit Zuid-Korea zijn tot nu toe de meest optimistische ter wereld ([0,7% gevallen waren dodelijk](https://twitter.com/marcelsalathe/status/1236914078632812544)). Echter, a) de Zuid-Koreaanse bevolking is gemiddeld jonger en b) Zuid-Korea (in tegenstelling tot de VS) heeft vanaf de vroegste stadia van de uitbraak alles goed gedaan: zij hebben op grote schaal testen gedaan in combinatie met radicale transparantie, publieke steun en [briljante drive-through-testen!](https://twitter.com/cnni/status/1234524871226482688). Als deze stam van het coronavirus op andere virussen lijkt, kunnen agressieve maatregelen die de overdracht verminderen, ook de gemiddelde 'dosis' verlagen van virale deeltjes die een bepaald geval veroorzaken; dit kan de gemiddelde ernst van de ziekte verminderen en het algehele sterftecijfer verlagen. De tijd zal het leren. 

Bovendien, zelfs als het echte Covid-19-sterftecijfer zo laag is als 1% [zoals tot nu toe met de Diamond Princess](https://wwwnc.cdc.gov/eid/article/26/6/20-0452_article), dan zou dat al [tien keer hoger zijn dan een typische seizoensgriep](https://www.bloomberg.com/opinion/articles/2020-03-05/how-bad-is-the-coronavirus-let-s-compare-with-sars-ebola-flu). 

![Staafdiagram met COVID-19-sterftecijfer geschat tussen 0,5% en 4,0%, versus seizoensgriep op 0,1%](/images/mortality-rate.svg) 

 > De 61.099 griepgerelateerde sterfgevallen in de VS tijdens het griepseizoen 2017-2018 bedroegen 0,14% van de geschatte 44,8 miljoen gevallen van influenza-achtige ziekte. Er waren ook naar schatting 808.129 griepgerelateerde ziekenhuisopnames, dat is een percentage van 1,8%. Veronderstel een uitbraak van Covid-19 van vergelijkbare omvang in de VS, vermenigvuldig het aantal doden en ziekenhuisopnames met vijf of tien, en je krijgt een aantal echt enge cijfers: 300.000 tot 600.000 sterfgevallen en [4 miljoen tot 8 miljoen ziekenhuisopnames in een land met 924.107 bemande ziekenhuisbedden](https://www.bloomberg.com/opinion/articles/2020-03-05/how-bad-is-the-coronavirus-let-s-compare-with-sars-ebola-flu) \[voor alle ziekten gecombineerd\]. 

Bij de meeste mensen resulteert besmetting in een milde maar nog steeds overdraagbare ziekte; **zo verspreidt het zich.** Degenen die een ernstige vorm krijgen, worden heel hard geraakt. Sterfte is niet het volledige plaatje: ItaliÃ« meldt dat [10% van de gevallen niet alleen ziekenhuisopname maar ook intensive zorgen nodig heeft](https://twitter.com/marcelsalathe/status/1235662457261023232) - en ze hebben die zorg nodig gedurende een periode van [3-6 weken](https://www.washingtonpost.com/health/2020/03/07/how-doctors-treat-sickest-coronavirus-patients/). Dit is niet houdbaar. 
