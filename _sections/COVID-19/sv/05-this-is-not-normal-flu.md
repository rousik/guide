## Detta är inte en normal influensa 
**Inte ens i bästa fall** 

Världshälsoorganisationen (WHO) uppskattar en dödlighet på 3,5% i genomsnitt över samtliga åldersgrupper, och de har tillhandahållit stora mängder övervakningsdata som bevis mot att det skulle finnas ett stort antal asymptomatiska fall. Det finns en mycket stark samsyn om att de som är 60 år och de med underliggande sjukdomar är hårdast drabbade. 

![Diagram som visar COVID-19:s dödlighet uppgår till 14,8% på vuxna över 80 år, och är mindre än 1% för personer under 50](/images/mortality-rate-by-age.svg)

Tidigare i epidemin fanns det hopp om att 3,5% var en grov överskattning, men i takt med att bevis fortsätter att dyka upp, finns det [mindre och mindre stöd för det hoppet](https://www.statnews.com/2020/02/25/new-data-from-china-buttress-fears-about-high-coronavirus-fatality-rate-who-expert-says/). Siffrorna från Sydkorea är hittills de mest optimistiska i världen (där [0,7% fall var dödliga](https://twitter.com/marcelsalathe/status/1236914078632812544)); dock bör man lägga märke till att, A) den sydkoreanska befolkningen är i genomsnitt yngre och B) Sydkorea (i motsats till USA) har gjort allt rätt från de tidigaste stadierna av utbrottet: de har gjort massiv utrullning av tester i kombination med radikal öppenhet, offentligt stöd och [briljanta "drive-through"-tester!](https://twitter.com/cnni/status/1234524871226482688) Om denna variant av coronaviruset är som andra virus, kan aggressiva åtgärder som minskar överföringen också sänka den genomsnittliga "dosen" av virala partiklar som orsakar ett specifikt fall; detta kan minska sjukdomens genomsnittliga svårighetsgrad och minska den totala dödsnivån. Vi får se. 

Dessutom, även om den verkliga COVID-19-dödligheten är så låg som 1% ([som det hittills är med fallet "Diamond Princess"](https://wwwnc.cdc.gov/eid/article/26/6/20-0452_article)), skulle det redan vara [tio gånger högre än en typisk säsongsinfluensa](https://www.bloomberg.com/opinion/articles/2020-03-05/how-bad-is-the-coronavirus-let-s-compare-with-sars-ebola-flu).

![Stapeldiagram som visar COVID-19-dödlighet beräknat mellan 0,5% och 4,0%, gentemot säsongsinfluensa på 0,1%](/images/mortality-rate.svg) 

> De 61 099 influensarelaterade dödsfall i USA under den svåra influensasäsongen 2017-2018 uppgick till 0,14% av de uppskattade 44,8 miljoner fall av influensaliknande sjukdomar. Det fanns också uppskattningsvis 808 129 influensarelaterade sjukhusinläggningar, en takt på 1,8%. Antar vi ett Covid-19-utbrott av liknande storlek i USA, och multiplicerar döds- och sjukhusinvesteringsberäkningarna med fem eller 10, får man riktigt skrämmande siffror: 300 000 till 600 000 dödsfall och [4 miljoner till 8 miljoner sjukhusinläggningar i ett land som har 924.107 bemannade sjukhussängar](https://www.bloomberg.com/opinion/articles/2020-03-05/how-bad-is-the-coronavirus-let-s-compare-with-sars-ebola-flu) \[för alla sjukdomar kombinerade\].)

 För de flesta människor resulterar infektion i en mild men ändå smittsam sjukdom; **det är så sjukdomen sprider sig.** De som får svåra symtom drabbas riktigt hårt. Dödligheten är inte hela bilden: Italien rapporterar att [10% av fallen inte bara behöver sjukhusvistelse, utan också intensivvård](https://twitter.com/marcelsalathe/status/1235662457261023232) - och de behöver den vården under en period av [3-6 veckor](https://www.washingtonpost.com/health/2020/03/07/how-doctors-treat-sickest-coronavirus-patients/). Detta är ohållbart.
